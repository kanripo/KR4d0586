# -*- mode: mandoku-view; -*-
#+TITLE: 鐵崖先生古樂府
#+DATE: 2015-09-11 16:32:37.358380
#+PROPERTY: ID KR4d0586
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0533-008鐵崖古樂府-卷第八.
<pb:KR4d0586_SBCK_008-1a>¶
　鐡崖先生古樂府卷之八¶
　　　　　　　　　　　門人富春吴復類編¶
　　　　覽古四十二首¶
　晉師納天王大義白日披尹固附孽子奉籍奔蛮夷¶
　道逢秋郊婦三嵗尔大期三年尹固死婦言如蓍龜¶
　　　　又¶
　出姜哭過市呼天天實聞市人皆涕下魯賊當誰分¶
　出姜不■魯麟筆誅其君¶
　　　　又¶
　秦穆飲盗馬椘荘忘絶纓齊景㤙一木觸槐有淫刑¶
　婧女告齊相稱說辯且正明朝㧞槐令婧婦脫囚名¶
<pb:KR4d0586_SBCK_008-1b>¶
　　　　又¶
　單父七絃琴為治務感興十金南門木立令務必行¶
　單父有成■夜漁若嚴刑南門能徙木不能徙民情¶
　以此知巧信不如拙而誠¶
　　　　又¶
　韓厥戮趙㒒不以私害公後人援此義往往為逄蒙¶
　曲逆不背本事主可移忠偉㢤劉公論吕布真難客¶
　　　　又¶
　應侯刻薄人湏賈得無死飛将殺覇陵狼狠不足齒¶
　如何畫眉郎五日殺掾史¶
　　　　又¶
<pb:KR4d0586_SBCK_008-2a>¶
齊相善求治議論人人殊盖翁本黄老一語盖有餘¶
諸儒不足聴醉吏自足呼醉吏獄不擾諸儒多訴狙¶
　　　又¶
㳟儉漢天子取士忌少年未應絳灌徒廷中肎妨賢¶
徒為宣室召復有長沙遷不見馮都尉(唐)龐眉竟誰¶
憐¶
　　　又¶
田叔作魯相王不敢逰田痛愧取民物償以中府錢¶
漢人重長者長者豈非賢¶
　　　又¶
任安與田仁同仕将軍門厮養惡齒馬實坐貧失身¶
<pb:KR4d0586_SBCK_008-2b>¶
發忿騎奴席㧞刃徒自分不㑹趙少府何時别奴群¶
乃知聖賢仕端不與賤貧¶
　　　又¶
郭觧本大俠睚䀝殺人威當其出邑屋獨不殺倨夷¶
屬吏脫踐更卒感肉袒来此事實近道可以俠少之¶
　　　又¶
漢廷古遺直免官歸田園已聞御史奏嚴李有飛言¶
(嚴助/李文)矯制獨無罪加冠禮終存誰謂淮陽召淮陽為¶
寡恩¶
　　　又¶
出關棄繻子南征笑狂生左右無黄髪滛夫挟之行¶
<pb:KR4d0586_SBCK_008-3a>¶
戮殺漢使者君臣起大兵尉他覊漢綬何曽請長纓¶
　　　又¶
成都賣卜士大易先天心弟子一區宅桒榆有餘隂¶
何為天禄閣忘身㡬陸沉門前載酒者竒字時相尋¶
為謝門前客從今傳酒箴¶
　　　又¶
子陵江海客本非沮溺倫仁義立竒論豈果忘吾民¶
狂奴作故態飄然㱕富春客星犯帝座太史■天文¶
故人信符䜟三公等浮雲¶
　　　又¶
武丁夣良弼審象極冥捜光武思故人物色在羊裘¶
<pb:KR4d0586_SBCK_008-3b>¶
彭城有䖏士君恩賁林丘股肱不為用顔色徒相求¶
　　　又¶
董卓刼慈明(苟/爽)次以及伯皆(蔡/邕)子龍獨何人(中屠/蟠)啖¶
笑却啀啀髙視梁碭上片雲卷而懐古来髙世士塵¶
埃豈能埋¶
　　　又¶
㐮陽有髙士生産不曽治何以遺妻子鹿門有深期¶
籍籍齒牙論龍鳳名諸兒諸葛拜床下可是圯橋師¶
　　　又¶
孔公薦一鶚義烈争秋霜矢心報知已討賊尊天王¶
漁陽操英憤夫豈病悖狂營門三尺梲(音/脱)殺氣披攙¶
<pb:KR4d0586_SBCK_008-4a>¶
槍¶
　　　又¶
會稽嵇叔夜才氣浩不群平生癖於鍜餘好在琴尊¶
不知一長嘯携琴學蘇門可怜廣陵散竒㺯今無聞¶
　　　又¶
汝南許文休䘮亂一駑士敢當諸葛拜合受玄徳鄙¶
士論推指南無乃失臧否乃知郡公曺排擯有公是¶
　　　又¶
知子石司徒分材靳齊奴諸仲財不如財窮東市誅¶
吁嗟石司徒知子良不愚¶
　　　又¶
<pb:KR4d0586_SBCK_008-4b>¶
洛陽輕薄子挾弹走春嬉結交金谷友謟事賈午兒¶
蔑弃慈母訓乾没不知㡬感已賦閒居猶以拙自悲¶
　　　又¶
弹琴戴安道焦桐破竒聲蔚宗與文季俱以琹自鳴¶
天子不得屈王公不䏻聆獨怜禇司徒銀柱老齊伶¶
　　　又¶
我愛王懐祖面壁售人罵不比少掾時瞋目荅米價¶
褊中頓有容坦之詎能過桓桓大将軍漠業在出跨¶
　　　又¶
青青五栁宅貧無三徑資玄叅建威幕為貧良亦非¶
彭澤八十日胡為遽来歸乃知决然逝非為郷里兒¶
<pb:KR4d0586_SBCK_008-5a>¶
首惡王休元酒亦無所辭華軒欲載我我心詎能違¶
　　　又¶
王湛蓄深器世人不能窺大慧實若愚人遂以為痴¶
可憐濟父子同門不識之何况隔千里而欲求人知¶
　　　又¶
羲之在東床風操夙所稱藍田譽轉重胡乃意不平¶
出弔曲在我反惡固其情以此悻悻死無異匹婦輕¶
　　　又¶
韓信卜母他旁置萬人廬郭公卜鄰水長洲偶成墟¶
千秋楊子窆投棄同江魚祼髪何為者厭魅開¶
孰借神丁火焚却青囊書¶
<pb:KR4d0586_SBCK_008-5b>¶
　　　又¶
郭黁精術數知晉必亡秦逃秦逺㱕晉追兵殺亡臣¶
洛陽牛背叟讀書孝其親凉州未經破先㱕忽如神¶
術人不靈已哲士固全身¶
　　　又¶
騷雅玄巳乆宫軆争哇淫洛陽風一變枳性随人心¶
鄊關思蕭瑟作賦哀江南(叶/任)調入金釵臂亡國有餘¶
音¶
　　　又¶
嘗疑王孝子素履朴且荘門生服縣役徑行想不揚¶
孝子躬饁具罄折在道傍門生役巳脫詭道由此行¶
<pb:KR4d0586_SBCK_008-6a>¶
<pb:KR4d0586_SBCK_008-7a>¶
　　　又¶
小兒賀季真弃官亦棄宅逺謁王道者去問術黄白¶
何物䄂中蔵去道萬里隔¶
　　　又¶
嚴家兒八歲殺父姬嚴家父稱竒養成乕豺惡腐儒¶
㺯乕&KR2507;嗟吁豺乕天早斃七十慈父免官婢¶
　　　又¶
姚家有禆将腰佩雙青萍青萍夜脫匣忽殺程務盈¶
為書報殺状伏劍随自刑吁嗟古義士豈復數荆卿¶
　　　又¶
厚施而薄望郭觧愧朱家大唐郭氏子(元/振)手劍寒奸¶
<pb:KR4d0586_SBCK_008-7b>¶
邪&KR0608;金四十萬主名不知夸結客豪侠塲此客實無¶
加¶
　　　又¶
昨日滿頭花堂上争春妍今朝大風起花落玉津園¶
舊地易淮陜取馘諧戎門可怜扵期首不謝永州魂¶
　　　又¶
東人送降欵西人納降城長沙李太守誓死城不盟¶
髙樓一舉火老穉同焦㝠¶
　　　又¶
要離爇妻子大盗空古名峩峩南文山光　日月青¶
婦義終一醮臣道無改更寧戴一天死不載二地生¶
<pb:KR4d0586_SBCK_008-8a>¶
尚憐廣西弟有愧顔家兄¶
　　　　　　已上凡四十有二首蓋迹太白之覽¶
　　　　　　古少陵之遣興而作也雖事闕史断¶
　　　　　　而中有詩法存焉作古詩者其可無¶
　　　　　　學乎¶
鐵崖先生古樂府卷之八¶
