# -*- mode: mandoku-view; -*-
#+TITLE: 鐵崖先生古樂府
#+DATE: 2015-09-11 16:32:37.397567
#+PROPERTY: ID KR4d0586
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0533-009鐵崖古樂府-卷第九.
<pb:KR4d0586_SBCK_009-1a>¶
鐡崖先生古樂府卷之九¶
　　　　　　　　　　　門人冨春吴復類編¶
　　　城門曲¶
諜報越王兵城門夜不扃孤臣睛不死門月照人青¶
　　　熢燧曲¶
聞道驪山下西戎巳結兵羙人方一笑烽火不須驚¶
　　　𨵿山月¶
月出𨵿山頂將軍鼓角悲漢皇今夜宴影落素娥池¶
　　　飲馬窟¶
長城飲馬窟飲馬馬還驚寧知嗚咽水猶作寳刀鳴¶
　　　剱客篇¶
<pb:KR4d0586_SBCK_009-1b>¶
昨夜征西去西兵盡倒戈丈夫學劍術何用効荆軻¶
　　　俠客詞¶
未許同交死全身報&KR0038;&KR0311;太阿飛出匣欲&KR0145;賈充頭¶
　　　放麑詞¶
母麑急麑子獵父視如傷太子奔城父千秋憶奮&KR0045;¶
　　　牧羝曲¶
老羝何日乳歸鴈忽&KR0014;言不逐虞常死丁零尚有恩¶
　　　摘𤓰詞¶
黄䑓八𤓰熟𤓰熟瓞緜緜惟有大𤓰好狐来𤓰巳穿¶
　　　桒隂曲¶
妾自夫君戍桒隂路不通將軍哮似乕少婦&KR0060;秦宫¶
<pb:KR4d0586_SBCK_009-2a>¶
　　　貞婦詞¶
皎日常持信倉皇不改真君王符不到水長漸䑓傾¶
　　　朱厓令女¶
𨵿朱爭两死两死獨誰當𨵿&KR0119;不垂泣青天應雨霜¶
　　　妲巳圖¶
小白竿頭血新圖入漢廷宫中𩀱燕子齊作牝鷄鳴¶
　　　三閣詞四首¶
江南龍乕氣樓閣照金銀望見長安道不知塵汙人¶
　　　又¶
璧月㡬時缺玉枝㡬時枯閣中連理伴夜咲素娥孤¶
　　　又¶
<pb:KR4d0586_SBCK_009-2b>¶
昨夜韓擒虎將軍奏凱廽井中人不死重帶羙人来¶
　　　又¶
脂塘乾辱水璧月破清秋五佞誅新&KR0038;江郎尚黑頭¶
　　　　梁末童謡云黄塵汙人衣皂角相料理塵¶
　　　　&KR0204;陳也角&KR0204;陏楊也陏誅五佞獨詔江緫¶
　　　　為儀同三司俠客之䏻惑人也如此先生¶
　　　　四章語意精工劉禹錫不得專羙扵唐¶
　　　雌䧺曲¶
妾夫暁出塞妾夜馳孤忠擔作干将劍一死𩀱雌䧺¶
　　　連理枝¶
主家連理木昨夜一枝零野藤沿别𣗳相託萬年青¶
<pb:KR4d0586_SBCK_009-3a>¶
　　　　莊子曰以人属者迫窮&KR0852;患害則相棄以¶
　　　　天属者迫窮&KR0852;患害則相救世之兄弟夫¶
　　　　婦皆本扵天属而可以相棄乎今連理枝¶
　　　　至扵一榮一枯而不相属野藤沿别𣗳則¶
　　　　反相親相久世變可知矣此亦中谷有蓷¶
　　　　之詩意也¶
　　　朱邸曲¶
朱邸連雲起髙甍䕃大逵要賢&KR0014;置驛獨覔鄭當時¶
　　　髙樓曲¶
髙樓有獨婦白晝彈空桒門前誰下馬不是五樓倡¶
　　　玉蹄騧¶
<pb:KR4d0586_SBCK_009-3b>¶
銀腦玉蹄騧金鞭問妾家窓開桃葉渡小艇在荷花¶
　　　珊瑚鞭¶
儂出青桒下郎来逯水邉相㸔成自語馬脫珊瑚鞭¶
　　　浣女詞¶
䖏女溪邉浣使君溪上逰使君来乞飲瓢棄在沙頭¶
　　　　列女傳孔子南逰見阿谷之䖏女佩瑱而¶
　　　　浣者使子貢乞飲䖏女授子貢觴置沙上¶
　　　　曰禮不可親授孔子謂之逹扵人情而知¶
　　　　禮云¶
　　　績婦詞¶
蟋蟀入秋堂青缸夜未央李吾今夜惡東壁㓕餘光¶
<pb:KR4d0586_SBCK_009-4a>¶
　　　　此篇暗用戰&KR0038;䇿二吾會燭事冨女爲李¶
　　　　吾貧女爲徐吾云¶
　　　織婦曲(此曲暗用晋謝㓜輿折齒事)¶
&KR0313;&KR0313;白面娥新絲織扇羅當機不應客擲地碎金梭¶
　　　啇婦詞二首¶
蕩蕩彂航船千里復萬里願持金剪刀去剪西流水¶
　　　又¶
郎去愁風水郎歸惜&KR0010;華吴船如屋裏南北共浮家¶
　　　清塘曲¶
相值清塘道儂家似沫郷清塘無限好相約采芳唐¶
(沬鄉古朝哥也芳唐女蘿也摽有梅雖傷/時之過必待士之求也清塘未然益刺之)¶
<pb:KR4d0586_SBCK_009-4b>¶
　　　春波曲¶
家住春波上春深未得歸桃花新水長應没浣花磯¶
(竹竿之詩以不見答而思歸然未嘗斥言/夫過此其忠厚之情也春波之旨亦然)¶
　　　采蓮曲二首¶
東湖采蓮葉西湖采蓮花一花與一葉持&KR0009;阿侯家¶
　　　又¶
同生願同死死塟清冷洼下作鎖子藕上作𩀱頭華¶
　　　楊栁詞二首¶
楊栁董家橋鵝黄萬萬條行人莫到此春色易相撩¶
　　　又¶
長條一丈長長佀𬗋絲韁長條輓易斷五馬過横塘¶
<pb:KR4d0586_SBCK_009-5a>¶
　　　&KR0009;春曲¶
春&KR0025;天上来㡬日到章䑓慿語青青栁飛花莫浪傕¶
　　　賭春曲¶
閗草歸来後開筵又賭春堦前撒珠戯獨是得𩀱人¶
　　　　粧樓記洛陽有樂姓者撒真珠爲戯厚&KR0313;¶
　　　　數寸以班螺令妓女酌之仍各具數以得¶
　　　　𩀱者爲勝得𩀱妓乃作𩀱珠宴以勞主人¶
　　　玉鏡䑓¶
郎贈玉鏡䑓妾掛菱花盤安得咸陽鏡照郎心肺肝¶
　　　　西京&KR0462;記髙祖入咸陽得方鏡廣四尺九¶
　　　　寸表裏有明照人腸胃五臟皆歴歴無礙¶
<pb:KR4d0586_SBCK_009-5b>¶
　　　囬文字¶
芳題工織素逺意重鮫綃應織辭家久囬文字半消¶
　　　生合歡¶
朝作生合歡莫作生離泣安得並蔕堅堅佀七姑汁¶
　　　　物𩔖相感志云蜂窠大長圍一丈其綴根¶
　　　　者七姑汁猶&KR0238;之𩔖也¶
　　　䌫船石¶
江邉䌫舟石䌫觧不&KR0335;㾗長恨蕪萍草難同結縷根¶
　　　望郷䑓¶
望鄉臺上客秋至望郷𨵿中原遮望眼可柰燕支山¶
　　　乞巧詞¶
<pb:KR4d0586_SBCK_009-6a>¶
天上星重會征西客未歸&KR0907;勤乞方便&KR0149;鵲度人飛¶
　　　聞鴈篇¶
樓頭聞過鴈&KR0215;影不成𩀱一夜狂夫夣相随到九江¶
　　　繫馬辭¶
誰繫西枝馬馬嘶花&KR0333;飛&KR0333;飛渾自可莫遣折花枝¶
　　　買妾言¶
買妾千黄金許身不許心使君聞有婦夜夜白頭吟¶
　　　續絃言¶
麐角煑為&KR1119;續絃絃在弓誓將絃上箭不射孤飛鴻¶
　　　歸客誤二首¶
夜聞歸客&KR0016;玉轡鳴匼啑喚婦開西囱秋風響桐葉¶
<pb:KR4d0586_SBCK_009-6b>¶
　　　又¶
江頭&KR0004;一潮還&KR0025;午時起柰何蕩子心相期不如水¶
　　　自君之出矣二首¶
自君之出矣燕去復燕歸思君如荔帶日日抱君衣¶
　　　又(日日一本作夜夜)¶
自君之出矣草青復草黄思君如魚鑰日日守君房¶
　　　吴子夜四時歌(効劉琨軆作)¶
麯塵波欲動紅心草巳生朝来夾城道流車如水行¶
　　　又¶
睡起珊瑚枕微風度屧廊夫容最髙葉翻水洗鴛鴦¶
　　　又¶
<pb:KR4d0586_SBCK_009-7a>¶
秋風吹羅帷玉郎思&KR0009;衣多情𩀱絡緯啼近妾寒機¶
　　　又¶
樺烟嘘席煖不知寒漏長朝来玉壷氷為君添衣裳¶
　　　屈婦辭¶
𤓰田不納&KR0130;北郭招䜛汙覆釡重開日宫中殺破胡¶
　　　新来子¶
君玉有𨼆疾掩鼻即生嗔何䖏新来子樊&KR0078;不妒人¶
　　　同宮子¶
同宮一相見不用畫蛾眉井上芙蓉怨江蓮共一時¶
　　　陽䑓曲¶
月落望夫山髙䑓十二鬟楚宮多妬女雲雨夣中還¶
<pb:KR4d0586_SBCK_009-7b>¶
　　　蘇䑓曲¶
吴王張髙宴䑓下閱犀兵髙䑓三百里忽見越王城¶
　　　邯郸道¶
忽見邯郸道千秋萬&KR0010;哀君王金不惜&KR0063;築望郷䑓¶
　　　昭陽曲¶
羙人&KR0004;睡起内史報蘭湯散盡黄金餅無尋赤鳯凰¶
　　　團扇歌¶
團扇復團扇秋風不相見𨼆顯各有時陽阿舞𩀱燕¶
　　　白頭吟¶
長夜白頭吟新絲理故琴莫將一日意誤結百年心¶
　　　銅雀曲¶
<pb:KR4d0586_SBCK_009-8a>¶
帳中歌吹作玉座翠簾臐西𨹧迷望眼日暮起浮雲¶
　　　緑珠辭¶
井厎生明月樓頭墜寳星年年金谷草春入羙人青¶
　　　焦仲卿妻¶
生為仲卿婦死與仲卿齊廬江同𣗳鳥不過别枝啼¶
　　　小臨海曲十首(一名洞庭曲)¶
日落洞庭波吴娃蕩槳過道人吹銕&KR0327;風浪夜来多¶
　　　又¶
道人銕&KR0327;響半入洞庭山天風將一半吹度白銀灣¶
　　　又¶
仙橘大如斗浮之過洞庭江妃渾未識喚作楚王萍¶
<pb:KR4d0586_SBCK_009-8b>¶
　　　又¶
海客報竒事青天火甕飛明朝雷澤厎新有落星磯¶
　　　又¶
網得珊瑚𣗳移栽碼碯盆夜来風雨横龍氣上珠根¶
　　　又¶
海上雙雷島渾如灔澦雄乖龍㧞山脚飛渡海門來¶
　　　又¶
潮来神𣗳没潮歸神𣗳青雲裏天妃過龍旗帶雨腥¶
　　　又¶
客入毛公洞洞深人不還明年探禹穴相見㑹稽山¶
　　　又¶
<pb:KR4d0586_SBCK_009-9a>¶
太液象圎海金蓮夜夜開水中萬年月照見昆明灰¶
　　　又¶
秦峰望東海雲氣常飄飄桒田明日事奚用石為橋¶
　　　桂水五千里四首¶
桂水五千里春来波浪深地消青草瘴花彂乳蕉林¶
　　　又¶
桂水五千里瀟湘雨氣空衡山七十二望見女英峰¶
　　　又¶
桂水五千里南風大府開象王新入貢鮫女送珠来¶
　　　又¶
桂水五千里上有鸚鵡洲羙人生逺思今夜在南樓¶
<pb:KR4d0586_SBCK_009-9b>¶
　　　　　　巳上凡八十首為古樂府小軆間有¶
　　　　　　串史斷扵比興者尤古詩人之難也¶
　　　　　　&KR0038;風好色而不&KR0075;小雅怨誹而不&KR0333;¶
　　　　　　兼之者此詩有焉¶
鐡崖先生古樂府卷之九¶
