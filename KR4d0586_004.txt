# -*- mode: mandoku-view -*-
#+TITLE: 鐵崖古樂府
#+DATE: 2015-09-23 10:27:16
#+PROPERTY: JUAN 4


隂隂璞玉抱幽幽雌劍鳴玉屈有時白劍孤有時并¶如
何妾玉身長抱碈石名如何妾劍身指為妖鐵精¶天乎
如有情蝕月為妾明地乎如有情河水為妾清¶(劍身或/作劍¶聲)
　　貿絲詞¶
鳴鳩毋止棘止棘為摧薪女子毋貿絲貿絲為棄人¶相
<pb:KR4d0586_WYG_004-3b>
逢誓作同穴親大禮如一失結髪不終身外為狂<md:KR4d0586_SBCK_004-1b>¶夫暴
内為兄弟哂(叶/平)寄語貿絲女卜語不可信况乃¶卜非真¶
(大禮或/作六禮)
　　赤堇篇¶
吳鈎父悖子楚耶臣逆君曷比赤堇精新鑄雙龍文¶作
世無價寳三卿無足論倚天落旄頭仰日裂飛雲¶一怒
安天下持以奉至尊¶
　　吳城怨
<pb:KR4d0586_WYG_004-4a>
吳兵夜入郢小弟驕父兄彎弓射天日輦土築長城<md:KR4d0586_SBCK_004-2a>¶長
城築未竟客主老蠻荆¶
　　陳帝宅
荒城陳帝宅故殿吳王居曲池無錮石老樹有遺株¶高
堂易梵宇白足走鐘魚未知萬代後興廢又何如¶(萬代/或作)
(百/世)
　　雉城曲
盪舟横塘去塘上野鴛鴦鴛鴦忽飛去相見雙女郎¶齊
<pb:KR4d0586_WYG_004-4b>
唱雉城曲共製夫容裳手洗藕花露勸君荷葉囊¶何以
報永好解佩雙明璫妾住雉城裏不是雉城倡¶(手洗一/作手挹)
　　采桑詞¶
吳蠶孕金蛾吳娘中夜起明朝南陌頭采桑鬢不理¶使
君從何來調妾桑中憙不識秋胡妻誤認金樓子<md:KR4d0586_SBCK_004-2b>¶　　采菱曲
若下清塘好清塘勝若耶鴛鴦飛鏡浦鸂𪄠睡銀沙¶兩
槳夾螳臂雙榔交犬牙照波還自惜艷色似荷花¶袖惹
<pb:KR4d0586_WYG_004-5a>
紅萍濕裠牽翠蔓斜大堤東過客背面在蒹葭¶日落江
風起清歌雜笑哇¶
　　海客行¶
海客朱雀航下有五鳳房三月發長干六月下淮揚¶青
絲牽白日羅幕西風凉大姬勸金露小姬彈空桑<md:KR4d0586_SBCK_004-3a>¶中姬
執藥饌調氷浣肝腸海客睡不起明晏賽神羊¶
　　主家詞
主家宴新客内屋深羅帷貴戚金與史長者陶與猗¶美
<pb:KR4d0586_WYG_004-5b>
人間中坐玉質縷金衣歌聲上碧落不放青雲飛¶杯行
白蓮掌酒飲黄桐脂門下有書客彈鋏歌朝飢¶
　　道旁騎¶(一作/春俠)
春風扇官道官栁黄金條道旁百金騎俠氣争春驍¶竹
間小桃花嫣如董嬌嬈下馬隔花語疑是花中妖¶
　　風日好¶(寄馮/来青)
春来風雨顛未見風日好今朝風日好羙人在逺道¶美
人招未来相思把瑶草長鳥舞春風為我一傾倒<md:KR4d0586_SBCK_004-3b>¶
<pb:KR4d0586_WYG_004-6a>
　　春芳曲¶
春容不再芳春華不再揚我欲倩㳺絲花前繫春陽¶春
陽不可繫㳺絲徒爾長飛来雙蛺蝶綴我羅衣裳¶頓足
起與舞上下隨春狂¶
　　太師宅
前朝太師宅基撤萬民廬太師一去宅問宅今何如¶赤
地無所有庭樹八九株緬懐炙手日門前卿大夫¶肥馬
在東廐脂羊出中㕑光妓列秦趙佐酒吹笙竽¶厯年未
<pb:KR4d0586_WYG_004-6b>
五十一壊不枝梧歌笑不於此悔不桑為樞¶道旁甲第
子過馬一踟蹰¶(歌笑或/作可笑)
　　招農篇<md:KR4d0586_SBCK_004-4a>¶京城五都㑹卓錐争比閭朱樓矗隘址繡甍夾通衢¶洒
削饗列鼎販脂来駟車東家見妖麗西舎聞笙竽¶劬劬
農家子住在三家墟一日出京市歸不把犂鋤¶千金賣
恒産買屋京城居京城豈不美咄嗟異榮枯¶貨殖非吾
法守望非吾徒仰屋視門𫝊壁立甔無儲¶却歸卜丘首
<pb:KR4d0586_WYG_004-7a>
鄰里相揶揄嗟嗟食田子食技汝不如¶食田可久業聖
主方捐租¶(来駟或/作乘駟)
　　南婦還(并序/)¶
　　　南婦有轉徙北州者越二十年復還訪死¶問生
　　　人非境換有足悲者為賦之¶
今日是何日慟返南州岐汨汨東逝水一日有西歸<md:KR4d0586_SBCK_004-4b>¶長
别二十年休戚不相知去時蠆髪青歸来面眉黧¶昔人
今則是故家今則非脫胎有父母結髪有夫妻¶驚呼問
<pb:KR4d0586_WYG_004-7b>
鄰里共指塜纍纍訪死欲穿隧泣血還復疑¶白骨滿丘
山我逝其從誰(蠆髪或/作鬂髪)¶
　　淇寡婦
淇上有寡婦始慕宋共姬食貧以自守笑誚懐猜疑¶忽
為盗所汙放僻靡不為昔為淇婦宗今為淇婦嗤¶可怜
困思反不如貿絲兒¶
　　七哀詩¶
貧耆欲無壽富嬰願期頥慘慘里門道哭聲一何悲¶白
<pb:KR4d0586_WYG_004-8a>
頭洒慈淚紅顔服嫠衰借問送車人共惜紈袴兒¶問齒
未踰壯問家素不貲黄金不貸死華屋中道辭¶南隣九
十老帶索如榮期¶
　　伐木篇¶
伐木入空谷有木大蔽牛大厦孰傾棟一日蒙見收¶廼
知匠石棄故非文木儔土腐不中槨水沉不中舟<md:KR4d0586_SBCK_004-5b>¶拳不
受櫽揉樠不受丹髹今兹忽邂逅陶我山之湫¶斧斤訪
薪木輿輓充吾槱我聞漆園㫖壽或逃商丘¶幸有大不
<pb:KR4d0586_WYG_004-8b>
幸焉知桑柏楸¶
　　瘦馬行
瘦¶馬青海種新自流沙至市門顧不售千金價無二¶肉
駘大項領疋帛可收致天寒道里愁伏櫪消逺志¶瘦馬
雖伶仃毅有千里氣世無牙與青瘦馬與誰試¶(顧或作/願與或)
(作/為)
　　金山孤鳳辭
肅肅¶金山凰鳳兮同阿房鳳兮不凰老孤鳴在髙岡¶幸
<pb:KR4d0586_WYG_004-9a>
生一鸑雛毛羽蔚成章鸑雛實不惡反哺天性良¶坐革
梟獍暴不受雀角傷教之六律音因之唳朝陽<md:KR4d0586_SBCK_004-6a>¶来儀實
有本鳳聲益鏘鏘烏乎金山鳳永為百鳥祥¶
　　焦尾辭
焦尾器猶在焦尾音無遺睠兹古人器縆以今人絲¶纎
手弄掩抑類作箜篌悲赤城有佳士今人古人師¶獨作
古先操頎然如見之飲以化人酒此味從誰知¶
　　紈扇辭
<pb:KR4d0586_WYG_004-9b>
團圓合歡扇比似月嬋娟嬋娟有時缺我扇豈長圓¶秋
風落梧葉我扇同棄捐不得如秋葉吹墮在君前¶
　　白門栁
歩出白門栁聞歌金縷衣事生不事死曩誓今已遺¶空
負地下心百年以為期向来媒佻鳩寧為今日思¶(今已/遺或)
(作已/違)
　　丹山鳳¶
吳山五色鳳千嵗或一鳴来見君子國見則時文明<md:KR4d0586_SBCK_004-7a>¶自
<pb:KR4d0586_WYG_004-10a>
從鳴岐後野鳥襲為名鳳兮徳久衰短歌空復情¶
　　梁父吟¶
歩出齊城門上陟獨樂峯梁父昻雉堞蕩隂夷鬛封¶齊
國殺三士杵臼不能雄所以梁父吟感歎長笑翁¶吁嗟
長笑翁相漢起伏龍關張比疆冶將相俱和同¶上帝棄
炎祚將星墮營中抱膝和梁父梁父生悲風¶
　　塗山篇¶(一作/金山)
朝發一錢渡暮宿三江潮塗山有禪伯飲我松間瓢¶遂
<pb:KR4d0586_WYG_004-10b>
登福勛廟(福勛俗指/為禹婦翁)還憩汪罔橋(防風/氏)塗翁不可¶詰夜
附山鬼妖載弔漆姓人負惡忍兠苖既懐彎弓¶逆可徒
坐不朝逆名不可訓姑以後至梟澗硔洗遺<md:KR4d0586_SBCK_004-7b>¶骨白日連
山椒¶
　　驪山曲¶
驪山欎崔嵬宫闕金銀開月生鳷鵲觀雲遶鳳凰臺¶宫
中紅糚子調笑春風媒青鳥銜巾去乳鹿廵花来¶天王
太白次倉皇金粟堆石馬動秋色羌枝連暮哀¶只今瑶
<pb:KR4d0586_WYG_004-11a>
池水八駿渴生埃¶
　　弁峯七十二¶
弁峯七十二菡萏開青𡨕窮探㝡絶頂龍舌呀巖扃¶髙
源下絶壁海眼涵明星毒龍戲珠玉殘唾吹餘腥¶胡僧
洗神鉢宻呪收風霆洞庭水如藍溟涬連滄溟¶下觀人
間世九㸃煙中青<md:KR4d0586_SBCK_004-8a>¶　　送客洞庭西¶
送客洞庭西雷堆青兩兩陳殿出空明吳城連蒼莽¶春
<pb:KR4d0586_WYG_004-11b>
隨湖色深風將潮聲長楊栁讀書堂芙蓉採曛槳¶懐人
故未休望望欲成徃¶
　　堯市山¶
　　　在太湖西屬長興州¶
湖山七十二西峯欎相繆杯飲有堯井象畊餘舜丘¶相
傳十日出大浸稽天流生民竊生理託市兹山頭¶只今
東震水雙雷沒如漚仁人感地脉望望終南愁¶
　　夏駕石鼔辭
<pb:KR4d0586_WYG_004-12a>
　　　在夏駕山髙一丈徑三尺下有盤石為足<md:KR4d0586_SBCK_004-8b>¶諺云
　　　石鼓鳴三吳兵¶
周家十圜鼓散落陳倉野猶有夏駕石盤盤駕之下¶秦
鞭血山骨吳獵焦野火夏鼓建不㧞石鳴知者寡¶父老
懼䜟言山空石長啞¶
　　虎丘篇
路出女濆湖警蹕霸王驅靈池飛霹靂枯塜走於菟¶老
禪猶㸃石仙鬼只疑狐祖龍来發閟銀河又飛鳬¶(銀河/或作)
<pb:KR4d0586_WYG_004-12b>
(銀/海)
　　要離塜¶
金昌亭下路春草沒荒丘云是要離塜令人生古愁¶侏
兒三尺幹不佩雙吳鈎中包猛士膽白日照髙秋¶忍死
屠骨肉視身若蜉蝣荆軻不了恨慶忌成身謀<md:KR4d0586_SBCK_004-9a>¶如何五
噫客死與爾同仇¶
　　香山篇
　　　在太湖西濵西施種香之所
<pb:KR4d0586_WYG_004-13a>
放舟脂塘曲盤㳺湖上雷雷鳴湖雨作還作香山隈¶美
人鬬香草上有九畹栽美人在何所搴芳招歸来¶露下
荆棘草鹿上姑蘇臺¶(還作一/本還泊)
　　陳朝檜¶
　　　在長興大雄寺檜中裂為四枝埀䕃半¶庭堅如
　　　金石故老相傳陳髙祖於梁天¶監中手植於此
　　　寺即髙祖故宅也¶
陳皇有遺迹廼在鳥山中當時手所植花木羅青紅<md:KR4d0586_SBCK_004-9b>¶獨
<pb:KR4d0586_WYG_004-13b>
有左紐樹閲世如龜龍懐哉手植人不見三閣崇¶後庭
種玉樹金井凋秋風¶
　　放龜池¶
　　　在㑹稽馬鞍山毛寳故宅也¶
我聞𤣥緒靈無逃豫且厄毛公贖金錢放汝黿鼉宅¶何
期報復義背負將軍溺至今山中池洞𤣥露純白¶我歸
放搘牀搘牀猶翕息¶
　　東林社
<pb:KR4d0586_WYG_004-14a>
陶公八十日解組歸山阿覺今若不早我日十倍過¶開
塗剗荆棘斧缺且無柯賴爾東林社招我南山歌¶回視
有漏因已悟影與魔有求不補失無虧所成多<md:KR4d0586_SBCK_004-10a>¶坐斷前
後際不須辯維摩¶
　　隱君宅¶
隱君宅中區心逰入天境酌空引窊石汲深出寒井¶簷
花度吹香池葉漏天影隱几鳴虚琴悠然有真省¶
　　道人一畆宅
<pb:KR4d0586_WYG_004-14b>
道人一畆宅乃在清江潯山童解迎客開戸花木深¶幽
草有逺意仙禽無俗音劍氣或成虎丹光欲流金¶丸中
探日月畫前見天心¶
　
　
　
　
　鐵崖古樂府巻四
<pb:KR4d0586_WYG_004-15a>
欽定四¶庫全書
　鐵崖古樂府補巻四¶　<md:KR4d0586_SBCK_005-1a>¶　　元　楊維楨　撰
　　雨雪曲
　　　祖穆天子黄竹詩陳後主與江搃皆有是作今
　　　又以刺武氏
天蒼蒼地茫茫二月三月雪滂滂雨我黄竹濕衣裳天
子不在黄竹鄉天蒼蒼地茫茫武曌兒髙冠大履據堂
皇唐家臣子三月以為祥
<pb:KR4d0586_WYG_004-15b>
　　隴頭水(一曰隴頭曲漢/横吹曲之一也)
隴頭水交河津東行九囘坂西通月氏東達秦貳師將
漢家傑手摩龍泉七星滅此身未報主君仇釁妻再鑄
千金鉤精誠豈識征夫侯
　　折楊栁(鼓角横/吹曲也)
折楊栁楊栁不可折楊栁條十丈長與君繫馬青絲韁
閼支婦剖黄鼠勸君飲馬乳楊栁聲作人語楊栁枝作
人舞
<pb:KR4d0586_WYG_004-16a>
　　童男取寡婦
童男齒十六寡婦六六年俯就寡婦妃還受壯女怜壯
女拊膺蹋地呼天俾妻鬼夫(鬼夫指童/男出征死)寧作生口老死
不傳火風起燒野田野鴨逐胡鴈胡能牽連飛上天(演/紫)
(騮馬辭云野火燒野田野鴨飛/上天童男取寡婦壯女笑殺人)
　　上陵者篇(宋樂志鐃歌/十五之一也)
步出城西闗松柏鬱盤盤道逢上陵者手指西陵田借
問塟者誰大將塟衣冠大將非戰死軍中答刺罕徤兒
<pb:KR4d0586_WYG_004-16b>
啗人鮓無骨賜桐棺
　　三婦詞
大婦善主饋甘㫖出中厨中婦善調筝清歌似羅敷小
婦似小喬中夜讀兵書丈人不復樂起起去防胡
　　飢不從虎食行
西方有白額虎東方有蒼頭狼太室為爾宅孟門為爾
場飢以人為糗渇以血為漿食盡食萬倀自矜無對當
無數自相啖相雄不能兩强朝食其子莫食其妃況弟
<pb:KR4d0586_WYG_004-17a>
況兄(叶/)黨從皆滅身隨之亡惟有慈烏喜鵲噪其四旁
君不見博浪椎淮隂胯兩人未遇時其事足悲咜飢不
從虎食倦不息狼舍待時以售如藏待價劉季得之天
下王項羽失之國不霸
　　丈人烏
丈人烏飛入丈人廬聒聒鳴座隅國人恠爾烏告凶不
告喜丈人愛爾烏獻忠不獻諛命爾曰忠烏爾噪介推
屋介推不受禄爾噪慕容城慕容危受兵維北有鶚觜
<pb:KR4d0586_WYG_004-17b>
不啄惡維南有豸角不觸罪永言忠烏誓死直弗諛展
矣丈人克剛克仁惟剛惟仁下有直臣惟直臣是容人
莫不榖我又曷凶君子作詩惟以告忠
　　鼠制虎
　　　上海民有武斷商舟者曰河虎虎刼商財欲溺
　　　商於河商抱虎同溺虎死商泳而去鐵史聞之
　　　為作鼠制虎
河之虎莫孰禦河之鼠亦莫余敢侮虎一怒鼠無生鼠
<pb:KR4d0586_WYG_004-18a>
一怒制虎死河滸浮雲蔽青天火風捲后土孰識鼠寃
苦鼠寃苦訴諸河伯府河伯為我告天不生此河虎
　　牆燕
　　　慕容辭曰願作牆内燕髙飛出牆外慕容本名
　　　𡙇以讖去夬名埀大元八年稱燕王
牆裏燕不出牆牆外旗竿如揷檣牆裏燕飛出牆不使
枉殺牆外百萬黄口鶬牆裏燕何堂堂垂名夬稱燕王
　　君馬黄(古樂府有君馬/黄驄馬驅二曲)
<pb:KR4d0586_WYG_004-18b>
君馬黄當風嘶路旁闗山不憚逺君命重有將大劍帶
陸離千里歌載馳路幽川谷陿日宴行者飢下馬知馬
勞上馬憂馬遲馬遲竟何罪君命不可違
　　吴宫燕
　　　此題演鮑昭空城雀語也青烏逺食玉山禾勝
　　　吴宫燕無罪得焚窠
吴宫燕秋復春飢食玉山粒渇飲玉池津木魅吹火火
及爾巢焚爾身不知青雀子飛去銜紅巾(此傷丁未九/月九日事亦)
<pb:KR4d0586_WYG_004-19a>
(一代/詩史)
　　借南狸
　　　此題亦本唐人苦哉行有曰彼鼠侵我厨縱狸
　　　受梁肉鼠既為君却狸食月須足今狸則又異
　　　於是矣
北狸不捕鼠為鼠欺鼠作妖(句/)人立豕啼媪責狸不職
借南狸假虎威鼠未捕翻我屋上瓦倒我厨中盆與罍
(叶/)食飽求媪雌雄匹之咋死媪狸與鼠同嬉烏乎媪小
<pb:KR4d0586_WYG_004-19b>
不忍大禍遺
　　鐵城謠
　　　張司業有築城詞嫌其嘽緩無沈痛迫切之警
　　　今補之
蒸土築城城上鐵北風一夜吹作雪君不見銅駞闗外
鐵甕堆中填白骨外塗血髑髏作聲穿鬼穴銅駞崩鐵
甕裂
　　折逃屋
<pb:KR4d0586_WYG_004-20a>
折逃屋屋基生秬黍農拔穭黍投礫與鵡五¶種不敢入
土孔謙竿尺到田所
　　問生靈(續聶夷/中樂府)
金椎碎銅仙火窑燒石佛天子問生靈生靈消鬼卒(張/道)
(陵/事)天上光明光無屋照突兀願照屋下坎再照坎中骨
　　山鹿篇(續張司業/樂府也)
山頭鹿距蹌蹌(上/聲)目瞠瞠(上/聲)田租未了壓鹽租夫死亭
官杓頭杖夫死捉少妻拷妻折髁不能啼妻投河作河
<pb:KR4d0586_WYG_004-20b>
婦獄丁捉白頭母
　　四星謠
西星白東星黄南星鴈北星狼赤熛不敢怒威靈不敢
仰招距不敢拒叶光不敢抗況爾羅侯曜向午奸太陽
太陽剥未復光道日倀倀太山有巨靈目覩哭扶桑手
取甘泉水為日洗重光明堂亮太階平(叶/旁)黄白泡滅㕍
狼燐亡
　　攙搶謠
<pb:KR4d0586_WYG_004-21a>
攙搶星攙搶星夜夜西伴長庚明煌煌火龍東未升攙
搶經天掩陽精李湽青胡不庭陽谷倒戈太行假兵攙
搶夜半雨血齊城金雞喔喔東方明(李湽青師道陽谷/太行事見劉禹錫)
(平濟/行)
　　石郎謠
南山石郎隠蓬顆將軍逺適南山下彎弓射石石郎怒
生火石郎告將軍猢戴汝髏蟻穿汝踝家有鬼妻廏有
鬼馬不知石郎長年者長年者石馬戴郎不稱殤石妻
<pb:KR4d0586_WYG_004-21b>
望郎不稱寡
　先生有石郎詞補吴樂府孫皓事辭云石三郎十丈
　長石印生文章天下太平今適當加印綬石郎白髮
　丈人黄衣裳
　　逰陳氏園有感
陳家園野塘基千金花錦地千年子孫期厯嵗未半百
池臺生櫓(音旅木/自生也)葵紅樓在西家無址遙相移主公規
戒石草中字離離妾流厮養婦客散屠沽兒尚有庭中
<pb:KR4d0586_WYG_004-22a>
樹髙蔓女蘿枝飛來雙燕子豈識春風悲嗟我陳家園
盛衰固有時我聞陳主公義俠猶見推揮金周所急解
佩酧相知君不見西家齷齪子生女作門楣嬌客滅門
户重令後人嗤
　　小姑謠
小姑失母年十五大嫂育之嫂如母小姑急嫁嫁蠻郎
雙鬟私插金釵股大嫂泣血告小姑汝祖儀同父上柱
如何世閥不對當失身去作蠻郎婦汝貪蠻郎多金銀
<pb:KR4d0586_WYG_004-22b>
寧嫁華郎守賤貧蠻郎金多不到老華人雖窶終吾身
小婦不聴大嫂誡蠻郎戰沒羊羅寨五丁一夜發郿塢
官籍黄金官估賣小姑還家嫂怒嗔棄置棄置同市門
嫁衣重繡金織孫今年又嫁烏將軍
　　賣鹽婦
賣鹽婦百結青裙走風雨雨花灑鹽鹽作鹵背負空筐
淚如縷三日破鐺無粟煮老姑飢寒更愁苦道旁行人
因問之拭淚吞聲為君語妾身家本住山東夫家名在
<pb:KR4d0586_WYG_004-23a>
兵籍中荷戈﨑嶇戍閩越妾亦萬里來相從年來海上
風塵起樓&KR0657;百戰秋濤裏良人賈勇身先死白骨誰知
填海水前年大兒征饒州饒州未復軍尚留去年小兒
攻髙郵可憐血作淮河流中原音信絶官倉不開口糧
闕空營木落烟火稀夜雨殘燈泣嗚咽東隣西舎夫不
歸今年嫁作商人妻繡羅裁衣春日低落花飛絮愁深
閨妾心如水甘貧賤辛苦賣鹽終不怨得錢糴米供老
姑泉下無慙見夫面君不見繡衣使者淛河東采詩正
<pb:KR4d0586_WYG_004-23b>
欲觀民風莫棄吾儂賣鹽婦歸朝先奏明光宫
　　天車詩(并引/)
　　　丁未臘交戊申春三月霪雨不休農以潦告官
　　　修圍岸迫農車泄澇農力竭而潦不退有黄髪
　　　老髯來謂農曰汝車力倍而功寡吾教汝車力
　　　不勞而功倍之索巨竹二竿刳節交兩首尾飲
　　　如口注農家水龍皆閣不用農驚問其神髯曰
　　　此隂陽升降法也余讀張讓傳傳注渴烏云為
<pb:KR4d0586_WYG_004-24a>
　　　曲筒以氣引水上下天車引水即渴烏之引也
　　　郡守某過余言其事謂之天車請鐵崖紀以詩
　　　詩曰
百日漏天瓠河決髙丘十丈蛟龍穴髯星降世教天車
刳爾雌雄兩龍節膠泥𤨏口如折筒天竅地竅中相通
疲氓拜舞賽神教喜氣上天成白虹戽乾水恠支祁走
海底珊瑚拾星斗坐令墊土成寸金丈尺官來履丘畆
我聞阿香閣雷車農車巧運脱殻蛇如何天車閲天巧
<pb:KR4d0586_WYG_004-24b>
馬鈞(造水車/魏國人)不洩三農家九重帝車運北斗五風十雨
調大有我願天倉紅粟朽農食冬舂飲春酒和我歌擊
壤叟
　　擬戰城南
昨日戰羊邏堡今日戰牛皮航王者有征而無戰胡為
日日戰血屠鋒芒篁竹之丁婁鴟張上山跳踉山鹿獐
將軍馬無昆號硯安能為之陸相梁昨夜將軍獲生口
什什伍伍童及叟問之半是良家兒賊中驅來帕紅首
<pb:KR4d0586_WYG_004-25a>
五花劊子牛頭神五十八人同斧斤烏鳶飛來百成羣
不得銜啄飛去野水濵乃知當街割啗人須臾白骨堆
成薪(是日民兵食/人殆如狗彘)於乎君王子民天地人忍使天地殺
毒傷陽春嗚呼忍使天地殺毒傷陽春
　　磔鴆
　　　鴆出蘄州黄梅山狀類訓狐聲如擊腰鼓巢于
　　　大木顛巢下數十步無草生晉制鴆不得渡江
　　　有重法石崇嘗得之以與王愷司𨽻傅祇於愷
<pb:KR4d0586_WYG_004-25b>
　　　家得此鳥奏之宣示百官燒於都街蘄有進此
　　　鳥者以夸罕見當有傅司𨽻付之火刑以示滅
　　　惡故予賦磔鴆詩
蘄州鬼鬼來惡蘄州鴆鴆何凶(叶/興)聲如萬腰鼓百鳥不
敢鳴委地一片羽百草不敢生如何崇家柵養相夸矜
司𨽻忽上奏焚滅不留形秋官司天法殺物自有刑嘖
嘖驅我嫉雂雂勸我畊(嘖嘖雂雂皆/九扈鳥官)天何生爾毒毒作
人中兵我願天悔禍仁鳳下虞廷
<pb:KR4d0586_WYG_004-26a>
　　拂郎國新貢天馬歌
千金骨五花毛虎脊龍鬐尾蒲梢神如飛龍氣如猇初
來燉煌祁連之逺郊雙鶬迸落獨鶻起急勢直欲追飛
鶮天駟精青海傑羈黄金絡明月未栖天子十二閑孰
得人間貯金埒嗚呼渥洼之産寧徒勞圖形已詔韓與
曹伯樂光寒夜寥閴青鶴一聲箕尾髙(伯樂/星名)
　　緑衣使辭
緑衣使朱冠纓西來萬里隴山青金精氣清儆直言語
<pb:KR4d0586_WYG_004-26b>
分明藏不得房中秘人不知近竊寧王玉笛吹殿上兒
老萊戲十幅錦綳搖虎翅皂鵰不語君王私拜爾君王
緑衣使
　　桃花犬
　　　邑吴氏仲衡家畜犬病踣子能銜食哺其母母
　　　死塟小山下有花開如白鳳仙人因稱之為孝
　　　犬云
昔桃花孝義聞天家今桃花生子在吴家桃花子母病
<pb:KR4d0586_WYG_004-27a>
踣不起三子者纍纍若悲啼有一子銜食哺母母食之
子始出馳一去復一來眠母左右不一離吴老人夀期
頤五葉孫斑斕衣門前荆樹不分枝柱下並蒂生靈芝
吴家孝慈及草木況爾桃花為有知喔喔梟獍兒泥塗
我宫室蕩裂我四維風俗日壞壞不支歌桃花作家慶
吴家兒當執政桃花甡化梟獍
　　祀蚕姑火龍詞(并序/論)
　　　余嘗論蚕有六徳衣被天下生靈仁也食其食
<pb:KR4d0586_WYG_004-27b>
　　　死其死以答主恩義也身不辭湯火之厄忠也
　　　必三眠三起而熟信也象物以成蠒色必尚黄
　　　素智也蠒而蛹蛹而娥娥復復卵而蠒神也此
　　　六徳也人靈為倮蟲之長食君之食衣君之衣
　　　乃有朘生靈之膏賣君父之國卒不得其死者
　　　其不愧火龍乎因賦火龍辭四章補樂府之缺
火之龍兮雲弗從雨弗降(叶/)三眠始三眠終　火之龍
兮桑以榖絲以腹蠒以屋象水火兮以金以玉　火之
<pb:KR4d0586_WYG_004-28a>
龍兮蛹以蛾蛾以卵卵復化(叶/)龍之神兮實多惟龍之
神兮有大功於人又殺身以成仁狥道而忠益信　火
之龍兮其節甚髙彼麋爵者誰兮生寵死則逃剥民之
膏粥人之國而死與叛鬼曹火龍徳徳可褒
　　馮處士歌(并敘/)
　　　富春馮正卿氏四世不分其曽大父冀為宋徳
　　　祐死節臣正卿者才而賢當元末不屑仕偽衆
　　　嘖然以處士稱之丘園科屢起處士處士絶之
<pb:KR4d0586_WYG_004-28b>
　　　曰予幸有一廬一區林下可以避風雨田一成
　　　在郭外可以給衣食學聖人之道者可以自樂
　　　不願仕也且仕榮利禄隠樂貞素茍以相易彼
　　　此兩乖吁處士正卿其可謂逸而真者歟故吾
　　　號之曰貞逸而為之賦詩曰
星臺下桐廬隂曰有節士馮氏之家林後三葉五丈夫
子玉琳森曰正卿者長身而美髯(叶/壬)風&KR0560;孤古體貎疎
且沉家不失箴里不失任貧不屈富不淫有餘推與人
<pb:KR4d0586_WYG_004-29a>
矧肯要爵祿心闕下足終南(叶/吟)鳳皇引髙神龍深深(音/心)
處士貞逸退如處女古井心嗟今之士科隠丘事王侯
行無補闕言無禆謀惟祿食是媒(叶/牟)詭貞而佞詭逸而
逑以為吾人憂放而返也澗恚岳隴羞聞處士風其不
泚然在顙豈吾人儔
　　桐卿俊公子
　　　古什一首餞濮敬之榮上司之任
俊公子二十忠義俱殺賊不受賞務在安邦閭使者宣
<pb:KR4d0586_WYG_004-29b>
條約來試匡君畧調官鄉縣中狴犴庀鎻鑰此氣與秋
髙豐城掘寶刀獄空元有象門櫓鵲來巢
　　丁孝子行
孝子蘭刻木肖母顔木有神痛相闗況我孝子有母上
堂問安否母胡為雙目瞽母瞽捫壁行行聴孝子聲孝
子泣母䑛母目何時仰見天日星朝䑛瞽莫䑛瞽一日
二日百里程母瞽豁然而月明隣里交相賀母如長夜
再生明孝子名上達天聴華表柱為孝子旌(出諸/暨志)
<pb:KR4d0586_WYG_004-30a>
　
　
　
　
　
　
　
　
<pb:KR4d0586_WYG_004-30b>
　
　
　
　
　
　
　
　鐵崖古樂府補巻四

<pb:KR4d0586_WYG_005-1a>
欽定四庫全書
　鐵崖古樂府巻五目録
　　沙堤行(并引/)　　　　　地震謡
　　苦雨謡　　　　　　　大風謡
　　白雪辭　　　　　　　箕斗歌
　　鹽車重　　　　　　　鹽商行
　　牛商行　　　　　　　食糠謡
　　周急謡　　　　　　　勸糶辭
<pb:KR4d0586_WYG_005-1b>
　　吳農謡　　　　　　　三男詞
　　乞墦詞　　　　　　　家仕歎
　　侯庶歎　　　　　　　秦刑篇
　　匠人篇　　　　　　　花門行
　　征南謡　　　　　　　憶昔
　　唐刺史　　　　　　　法吏(二首/)
　　劭農篇　　　　　　　存與篇
　　樗蒲行(并引/)　　　　　貧婦謡
<pb:KR4d0586_WYG_005-2a>
　　　　已上凡二十有九首葢傷世教之陵替時事
　　　　之間關大而天變細而民情微幾沈慮寓於
　　　　譎諷之中聞之者可以戒採之者可以觀矣
　　　　復識
<pb:KR4d0586_WYG_005-3a>
欽¶定四庫全書
　鐡崖古樂府補巻五目録
　　大明鐃歌鼓吹曲十三篇
<pb:KR4d0586_WYG_005-4a>
欽定四庫全書
　鐵崖古樂府巻五　　　　元　楊維楨　撰
